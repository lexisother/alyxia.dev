---
id: 'study-advice'
title: 'Mijn positief studieadvies'
date: '2022-06-15T00:00:00'
---

<!--
NOTES:
    - To reach one minute of reading length, one must write a project description of around a thousand characters.
    - There is a chance nobody will ever read these notes. To whoever does: hi <3
-->

Na een jaar op deze opleiding gezeten te hebben, heb ik ondervonden dat dit toch echt wel _de_ opleiding voor mij is.

Ik heb het oprecht naar mijn zin gehad met mijn mede-studenten en docenten.
Ook al is niet alles soepel verlopen (zie: aangetekende brief), moet ik toch toegeven dat ik goed door het jaar heen ben gekomen.

Nu, om even alles samen te vatten, ga ik in deze post aan de hand van de volgende stukken laten zien waarom ik een positief studieadvies verdien:

- meningen docenten
- projecten
- studiehouding
- beroepshouding
- schoolresultaten
- motivatie

<hr>

## Meningen docenten

Ik ben een aantal docenten langs gegaan om mij te vertellen waarom ik een positief studieadvies verdien.

### Fred

Volgens Fred is mijn karakter veel vooruit gegaan. Het ging hem dus niet zo veel om de prestaties in projecten, maar om mijn personaliteit en manier van werken.
Tuurlijk waren er dingen waar hij aan moest wennen (zoals mijn code-commentaar<!-- speaking of, hi! -->), maar dat is uiteindelijk wel gelukt.

### Daan

Volgens Daan ben ik ontzettend vooruit gegaan sinds periode 1. Zoals bij alle docenten bekend is, zat ik rond die tijd erg veel met mijn koptelefoon op ijverig te werken.
Hierdoor was ik echter onaanspreekbaar en hadden docenten dus moeite om me te peilen. Daan vind dat dit erg is bijgetrokken.
Verder zei hij dat ik erg de neiging had om te veel te doen voor opdrachten. Het gebruik van frameworks, het bouwen van zuster-projecten rond een groot project, dat soort dingen.
Maar, dat is uiteindelijk ook bijgetrokken. (ook al moet ik zelf zeggen dat ik altijd nog de neiging heb om een extra stap te nemen om het leuk te houden voor mezelf)

### Niels

Volgens Niels ben ik redelijk makkelijk door het traject heengegaan.
Ik ben vooruitgegaan in mijn manier van werken, omdat ik mijn eigen koppigheid laat liggen en andere zijpaden bewandel.
Verder heb ik een goede ontwikkeling gehad, omdat ik tegenwoordig een stuk serieuzer werk en respect heb opgebouwd voor collega's, bijvoorbeeld als een docent mij advies geeft voor iets op een andere manier te doen, of meer interesse te tonen tijdens de les.
Als ik een belemmering ben in het werk van anderen kan ik de kritiek goed opvangen en probeer ik mezelf natuurlijk te verbeteren.

<hr>

## Projecten

### [GDOS-Website](https://github.com/lexisother/GDOS-Website)

Als het eerste project dat ik voor deze opleiding heb gebouwd, moet ik zeggen dat het beter is geworden dan ik had verwacht.
Gevuld met functies waar niemand om vroeg, maar die in wezen voldeden aan de criteria die het project had.

Met dynamisch gegenereerde pagina's aangedreven door het krachtige Gatsby-framework gericht op snelheid die het begrip te boven gaat, volledige blogfunctionaliteit voor zowel docenten als studenten, en nog veel meer.

Het was bedoeld om geweldig te zijn.
Vergezeld van een bijbehorende telefoon-app, zou het de hoofdportal voor ons onderwijs zijn geweest, waardoor docenten en studenten hun mening over onderwerpen konden delen, docenten de mogelijkheid zouden hebben om aankondigingen en opdrachten te plaatsen, en studenten een manier zouden bieden om te pronken met hun vaardigheden of te schrijven over iets wat hen interesseert.

Ik heb toen een hele presentatie voorbereid voor een groep van vier van mijn belangrijkste IT-leraren.
De voorbereiding en het regelen kostte een aanzienlijk deel van mijn tijd die ik had kunnen besteden aan wat in de ogen van mijn leraren belangrijkere dingen zijn.
Ik het lukte me echter en ik kreeg de presentatie die ik wilde. Ik vertelde over mijn plannen om mijn idee verder uit te werken.
Ze waren enthousiast. Verrassend (en enigszins verontrustend) genoeg.
Een van hen beloofde dit idee door te geven aan de hogere kringen. Tot op de dag van vandaag weet ik niet of dit waar is.

Zoals verwacht, kwam er niets van mijn ideeën. Ze werden ofwel genegeerd of vergeten.
Ik heb mijn tijd verspild met het maken van iets waar ik (toen) erg trots op was.
Maar goed, dat is nu verleden tijd.

### [GDOS-Portal-App](https://github.com/lexisother/GDOS-Portal-App)

Als het volledig ongevraagde project dat ik voor de eerste periode van het schooljaar heb gemaakt, is de GDOS Portal-app het toppunt van de ontwikkeling van mobiele apps.
Gebouwd met het Jetpack Compose Android-framework, staat het als een van de meest nutteloze projecten die ik voor school heb gebouwd. Ooit.

De motivatie achter het bouwen van deze app was de tandem-werking samen met de GDOS Website. Het zou een snelle manier zijn om toegang te krijgen tot je persoonlijke data binnen het systeem.

Ik wist echter niet dat de manier van werken op de opleiding zulke sporadische ideeën niet toestond.
Volgens de bedrijfsnormen (zoals binnen veel bedrijfsentiteiten), is het handig om eventuele plannen die je hebt met de betrokken mensen te bespreken voordat je daadwerkelijk actie onderneemt op basis van je slechte ideeën.

Dat wist ik dus niet. Dat was overduidelijk. Maar ik heb het toch gedaan!
Met een functieset in het achterhoofd, waaronder inloggen op je bedrijfsaccount, in- en uitklokken van je dienst, het bekijken van een persoonlijke takenlijst en nog veel meer, begon ik aan mijn reis om deze vreselijk ingewikkelde (maar nuttige!) app te bouwen.

Dat lukte me. Uiteindelijk heb ik behalve de schaamte van uitgespuugd te worden midden in de klas, niks hieraan gehad.

### [GDOS-Website-PHP](https://github.com/lexisother/GDOS-Website-PHP)

Met het aanbreken van periode 2 moesten we nu een enorme verandering van plannen doorvoeren.
We kregen nu de taak om een contactformulier op onze website te implementeren, zodat medewerkers om hulp konden vragen.

Weet je nog hoe ik zei dat ik mijn website met Gatsby had gebouwd?
Gatsby genereert statische pagina's. Dit betekent dat er geen interactiviteit of dynamische updates van pagina's kunnen zijn.
Als ik bijvoorbeeld gegevens uit een database wilde ophalen (zoals een tabel met alle inzendingen van het contactformulier), zou ik de hele website opnieuw moeten genereren om de gegevens op te halen.

Niet optimaal. Een andere eis was dat de website gebouwd moest worden in PHP.
Dus ik moest alle oude plannen afschaffen en de hele website opnieuw maken.

Maak kennis met Laravel, simpelweg het beste PHP-framework dat er is.
Met eenvoudige methoden om gegevens op te halen en naar een database te schrijven, pagina's te beheren, integraties met veel softwarebibliotheken van derden, was dit de beste keuze die ik had kunnen maken.

Er werd echter naar me geschreeuwd voor het maken van deze keuze.
Volgens docenten creëerde ik een onveilige leeromgeving voor mijn leeftijdsgenoten.
Ik nam hun kansen om te leren weg, hun kansen om hun vaardigheden op natuurlijke wijze te verbeteren. Ook al stonden ze bewust achter mij.
De rest van de periode bleef ik doen waar ik mee bezig was.
Het was het simpelweg niet waard om opnieuw te beginnen. Er werd nog ongeveer twee keer tegen me geschreeuwd, maar ik liet het gewoon over me heen gaan.

Al met al is dit misschien wel een van de meest betekenisvolle en monumentale projecten van het jaar.

<hr>

## Studiehouding

Mijn houding en gedrag laat soms het tegenovergestelde zien van wat mijn inzet is. Mijn inzet is daarentegen 135%. Die 35% mag ik gewoon niet altijd van mijn docenten laten zien.

Dit is natuurlijk voor al te goede redenen. (zie het commentaar van Niels)

## Beroepshouding

Ik ben van mening dat mijn beroepshouding ruim voldoende is. Al is mij nooit op een concrete manier duidelijk gemaakt welke houding nou precies bedoeld wordt.

Mijn doel is in elk geval om mij professioneel genoeg op te stellen voor het behalen van het juiste resultaat. Ik hoop natuurlijk dat dit ook is gelukt.

## Schoolresultaten

Mijn scores en beoordelingen zijn voldoende en zit met mijn planning en uitvoering (bijna) altijd op schema.

## Motivatie

Mijn motivatie is zonder schrammen door willen gaan naar het volgende schooljaar, en het diploma graag binnen het termijn van 4 jaar wil halen.

Verder vind ik het gewoon leuk om te doen wat ik doe. Ik kan mijn creatieve vrijheid uiten, waar ik eerst de kans niet voor kreeg.

<img title="MOTIVATED" alt="MOTIVATED" src="https://media.discordapp.net/attachments/824921608560181261/984901981372030976/IMG_20220610_153600.jpg" height="160" width="300"/>

## Conclusie

Ik heb eigenlijk geen flauw idee waarom ik een groep docenten moet overtuigen waarom ik het jaar positief mag beëindigen. Ik was meer in de veronderstelling dat dit toch echt een onderwerp was waar de docenten meer over wisten dan ikzelf.

Er zal vast wel weer een of andere abstracte reden achter zitten waar ik te kortzichtig voor ben om hem te snappen, maar het zal wel. Ik mag hopen dat dit nu bekant genoeg tekst is.
